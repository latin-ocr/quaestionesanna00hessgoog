*3⁶-

‘ Cuius declamationibus quin non semel ut bis, sed saepius inter·

fuerit, quoniam accurate describitur, quemadmodum Haterius
declamaverit, vix quisquam dubitabit 227,1. Neque difficile erat
ad huius viri declamationes audiendas aditum impetrare, cum
populum admittere solitus sit 227, 7.

Hi declamatores sunt, quos Seneca praeter amicos suos
saepissime audivisse videtur. Qui quod omnes eo iam tempore
florebant, quo primum Seneca Romae versabatur, cum insuper
studia sua iuvenilia vocet 446,5, quibus optimam vitae suae
partem dedicaverit 446. 7, illo tempore praecipue eum eloquentiae
studuisse existima. Tunc etiam audiebat Senecam Grandionem
543, r, Florum Latronis auditorem dicentem non apud Latronem
392,8, Moschum disputantem 302, 3. Neque tamen postea eum
studiis renuntiavisse et inde probatur, quod Varum Quintilium
post patris cladem declamantem audivit 48,17, et eo efficitur, quod
una cum liliis audiebat Scaurum declamantem M'. Lepido 448, 8,
Musam 452,1, fortasseJulium Bassum 45 3,8, quem tamen antea
audiverat declamantem praesente Albucio 464, ra. Quibus con·
stitutis ceteros declamatores quos quin Seneca ipse cognoverit
non dubito, alphabetico ordine uso enumerare mihi liceat.

De Bruttedio Nigro, Vallio Syriaca, Junio Othone declaman-
tibus et disputantibus tam multa narrantur, quam Seneca, nisi
ipse adfuisset, scire non potuit 125,16. Item Buteonem et Blan-
dum cum Latrone et Passieno audivisse videtur 169,10. De
Capitone Seneca ita loquitur, ut et libenter et frequenter eum
audivisse videatur 453,11. Catium Crispum meminit in quadam
controversia ineptam sententiam dicentem 310,4. Festum se au-
diente declamavisse disertis verbis Seneca dicit 309, 10 (lin. 14] r 5).
Fulvium Sparsum declamavisse duas controversias meminit 80, 5.
487,9. Junium Othonem meminit colorem stultum inducere
49,17. Labienum dicit non quidem populo, sed egregie declama·
visse 448,10. Mentonem se audivisse declamantem disertis verbis
contendit 413, 8. ¹Ab Nicetis auditione cum Gallione ad Messalam
venit 5 50, 1. Papirium Fabianum Seneca non frequenter audivit
105,13, haud scio an eo tempore, quo ille discipulus erat 105,13,
sive apud Fuscum Arellium sive apud Blandum. Publium Sabinum
audiente Seneca declamavisse disertis verbis proditum est 410, 20.
Vibium Gallum Seneca audiebat quandam controversiam declamantem

 

